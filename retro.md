Kahdesta esitellystä retrospektiivimenetelmästä ensimmäinen on "aloita, pysähdy, jatka, lisää,vähemmän"- pyörä. Pyörän perusidea on se, että paperille piirretään ympyrä joka jaetaan edellämainittuihin osa-alueisiin. Jokaisesta osa-alueesta esitetään kysymys: "Mitä meidän pitäisi tehdä mitä emme ole tehneet?", "Minkä tekemisen meidän tulisi lopettaa?", "Mikä toimii ja mitä haluamme jatkaa?", "Mitä meidän pitäisi tehdä enemmän?" ja "Mitä meidän pitäisi tehdä vähemmän". Jokaista kysymystä kohtaan pyydetään kommentteja, joista on selvää mihin kategoriaan ne kuuluvat. Kommentti kirjoitetaan paperille kyseiseen kategoriaan. Tähän käytetään tiimin koosta riippuen 10-25 minuuttia. Isoissa ryhmissä voidaan jakautua osaryhmiin joista jokainen tekee oman pienen paperipyöränsä, jonka jälkeen kierretään ympäri tilaa lukien muiden ryhmien mietteitä.
Toinen esitelty menetelmä toimii siten, että jokainen tiimin jäsen kirjoittaa havaintoja sprintistä tai sprint-tiimistä lapuille. Laput luokitellaan kolmeen eri kategoriaan: iloinen, surullinen ja vihainen. Lappujen kirjoittamiseen käytetään aikaa n. 10 minuuttia. Tämän jälkeen laput laitetaan pöydälle ja ne jotka kirjoittivat jotain selventävät omia lappujaan. Seuraavaksi tiimi merkitsee lappuja sen mukaan, mistä haluavat eniten keskustella. Jokainen saa käyttää rajatun määrän merkkejä. Kun kaikki ovat tehneet merkinnät keskustellaan huomioista siten, että eniten ääniä saaneet ensimmäisenä ja vähiten ääniä saaneet viimeisenä. Tähän käytetään aikaa niin kauan, että kaikki huomiot on käyty läpi tai että retrospektiivin aika loppuu. Tämän tyyliseen retrospektiiviin käyteään aikaa korkeintaan yksi tunti.    